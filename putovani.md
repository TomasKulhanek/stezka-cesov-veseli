---
title: Putování
layout: default
nav_order: 6
---
# Putování po stezce – 15. 7. 2023
Zveme Vás na tradiční putování po stezce, které se letos uskuteční v sobotu 15. července 2023
- Start: na kterémkoli kontrolním stanovišti putování (od 9:00 do 15:00)
- Kontrolní stanoviště: Češov (náves), Kozojedy (kostel), Sběř – rybník, Velešice (kostel), Kákovice (vyhlídka), Vysoké Veselí (kostel), Volanice (hospoda), 
- Cíl:  na kterémkoli kontrolním stanovišti putování (od 9:00 do 15:00)
pamětní list získá každý, kdo v kterémkoli z cílových stanovišť předloží startovní lístek se třemi razítky
- Trasy putování: 5- 20 km (v případě vlastní trasy klidně i více;-)
- Kudy: většinou po trase naučné stezky, podrobné informace o trasách na všech kontrolních stanovištích
- Jak: pro putování doporučujeme použít kolo, ale povoleny jsou i všemožné další způsoby putování: pěšky, na koni, na koloběžce, na chůdách, na koni nebo na oslu… děti a domácí mazlíčky vezměte s sebou!
- Co Vás čeká: les plný zvířátek (hra s tajenkou nejen pro děti), výstava panenek v historických kostýmech, dresy slavných fotbalistů, pozorování přírody, dílničky pro děti, prohlídky kostelů, MINIKONCERT (tentokrát ve Velešicích), SETKÁNÍ S VARHANÍKEM, razítka, …
- Startovné: dospělí 20,- Kč, děti zdarma

## CO / KDE / KDY (aneb podrobný itinerář)
•	Les plný zvířátek Najdete všechna zvířata a vyluštíte naši tajenku? Pak Vás odměna nemine! Po celou dobu putování (9-15:00) mezi Velešicemi a Kákovicemi. Začít hledat můžete ve Velešicích i na Kákovicích - záleží jen na Vás:-)
•	Na Kákovicích bude taky hasičské auto a hasiči - prohlédněte si hasičskou techniku v klidu a pořádně zblízka! (zhruba od 11 do 14)
•	Křížovka pro zdatné luštitele
•	Nově výstava panenek v historických kostýmech ve Volanicích a již tradičně dresy slavných fotbalistů rovněž ve Volanicích
•	Traktory v Češově: prohlédněte si moderní i lety prověřenou zemědělskou techniku! Děti se mohou svézt na malém traktoru! 
•	Koncert ve Velešicích - Vychutnejte si akustiku překrásného kostela Nanebevzetí Panny Marie ve Velešicích a zaposlouchejte se do tonů kytary, houslí a zpěvu. Vstup ve sportovním oblečení povolen. Trvání koncertu cca 30 minut, zdržet se můžete, jak dlouho budete chtít, začátek v 14:00.
•	Setkání s varhaníkem - již tradiční a velmi oblíbená prohlídka varhan se zasvěceným výkladem zkušeného varhaníka V. Turka (ve Velešicích, Vysokém Veselí), časy setkání s varhaníkem: 
•	Pozorování přírody u Sběřského rybníka A taky si tu můžete zachytat ryby. Sice jenom papírové, ale zato všichni úspěšní rybáři dostanou sladkou odměnu. Po celou dobu putování (9 - 15:00)
•	Hry na Kákovicích Zábava pro děti i dospělé. Zkuste chůzi na chůdách, hod na cíl a další klasické hry! Odměny pro všechny hravé! Po celou dobu putování (9 - 15:15)
•	Samoobslužný kontrolní bod v Češovských valech Zastavte se také v této zajímavé archeologické lokalitě… samoobslužný kontrolní bod tu bude čekat po celou dobu putování (9 - 15:15)
•	Prohlídky všech kostelů na trase Prohlédněte si kostely v Kozojedech, ve Velešicích a ve Vysokém Veselí. Můžete se podívat na kúr, zkusit šlapat měch varhan… Všechny kostely budou otevřeny po celou dobu putování (od 9 do 15:00)
Podrobnosti o trasách
Trasu si volí každý podle svého. Záleží jen na Vaši chuti, kondici, putovním prostředku.
Pokud toho chcete stihnout co nejvíce, začněte na tom kontrolním stanovišti, kam to máte nejblíže. Pořadatelé Vám poradí, kudy se vydat dál.
Putujícím s dětmi doporučujeme začít ve Vysokém Veselí nebo ve Velešicích. Mezi těmito stanovišti najdete spoustu atrakcí pro děti a hlavně trasa vede po polních a lesních cestách - v obcích po chodnících a místních komunikacích. A je opravdu krátká (cca 5 km).
Občerstvení: na trase je běžně otevřeno několik občerstvovacích zařízení, například potraviny na náměstí ve Vysokém Veselí (běžná otevírací doba), hostinec u rybníka ve Vysokém Veselí (tady i vaří a taky tady mají zmrzlinu), vaří i hospoda ve Volanicích – přímo vedle sálu s výstavou!

