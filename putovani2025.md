---
title: Putování 2025
layout: default
nav_order: 1
---
# Putování po stezce – 19. 7. 2025
Zveme Vás na tradiční putování po stezce, které se letos uskuteční v sobotu 19. července 2025
- Start: na kterémkoli kontrolním stanovišti putování (od 9:00 do 15:00)
- Kontrolní stanoviště: Češov (náves), Kozojedy (náves), Sběř – rybník, Sběř (hospoda), Velešice (kostel), Kákovice (vyhlídka), Vysoké Veselí (kostel), Volanice (hospoda),
- Samoobslužné stanoviště: Češovské valy a Velešická alej
- Cíl:  na kterémkoli kontrolním stanovišti putování (od 9:00 do 15:00)
pamětní list získá každý, kdo v kterémkoli z cílových stanovišť předloží startovní lístek aspoň se třemi razítky
- Trasy putování: 5- 23 km (v případě vlastní trasy klidně i více;-)
- Kudy: většinou po trase naučné stezky, podrobné informace o trasách na všech kontrolních stanovištích
- Jak: pro putování doporučujeme použít kolo, ale povoleny jsou i všemožné další způsoby putování: pěšky, na koni, na koloběžce, na chůdách, na koni nebo na oslu… děti a domácí mazlíčky vezměte s sebou!
- Co Vás čeká: les plný zvířátek (hra s tajenkou nejen pro děti), dílničky pro děti, prohlídky kostelů, MINIKONCERT (tentokrát ve Velešicích), SETKÁNÍ S VARHANÍKEM, razítka, …
- Startovné: **dospělí 50,- Kč**, **děti 20,- Kč**, startovné nám částečně pokryje náklady spolku na putování

 ![mapa](/img/mapa-putovani-2023.png)

## CO / KDE / KDY (aneb podrobný itinerář)
- od 9:00 do 12:00 bude na Kákovicích hasičské auto a hasiči - prohlédněte si hasičskou techniku v klidu a pořádně zblízka!
- 12:30 Velešice - p. Turek, setkání s varhaníkem
- od 14:00 Koncert ve Velešicích, r. Matouškova na niněru
- od 9:00 do 15:00 v Kozojedech na návsi výstava Velorexů. kostel v Kozojedech z důvodu rekonstrukce zavřený
- od 9:00 do 15:00 hry na Kákovicích Zábava pro děti i dospělé. Zkuste chůzi na chůdách, hod na cíl a další klasické hry! Odměny pro všechny hravé! Po celou dobu putování (9 - 15)
- od 9:00 do 15:00 Sběř hospoda - výstava dresů na hokej a fotbal, mince, puky a další sportovní zajímavosti
- od 9:00 do 12:00 hasiči na Kákovicích
- od 9:00 do 15:00 Les plný zvířátek Najdete všechna zvířata a vyluštíte naši tajenku? Křížovka pro zdatné luštitele a odměna! Po celou dobu putování (9-15:00) mezi Velešicemi a Kákovicemi. Začít hledat můžete ve Velešicích i na Kákovicích - záleží jen na Vás:-)
- Traktory v Češově: prohlédněte si moderní i lety prověřenou zemědělskou techniku! Děti se mohou svézt na malém traktoru! 
- Pozorování přírody u Sběřského rybníka
- Samoobslužný kontrolní bod v Češovských valech Zastavte se také v této zajímavé archeologické lokalitě… samoobslužný kontrolní bod tu bude čekat po celou dobu putování (9 - 15)
- od 9:00 do 15:00 Prohlídky všech kostelů na trase Prohlédněte si kostely v Kozojedech, ve Velešicích a ve Vysokém Veselí. Můžete se podívat na kúr, zkusit šlapat měch varhan… Všechny kostely budou otevřeny po celou dobu putování (od 9 do 15:00)
- Občerstvení:
  - hasičská zbrojnice Češov - náves,
  - hospoda U čerta V.Veselí, kde také vaří,
  - stánek u hasičské zbrojnice ve Volanicích, kde také vaří
  - Kozojedy náves
  - Sběř hospoda

## Podrobnosti o trasách
Putujícím s dětmi doporučujeme začít ve Vysokém Veselí nebo ve Velešicích, lze zaparkovat u kostela. Mezi těmito stanovišti najdete spoustu atrakcí pro děti a hlavně trasa vede po polních a lesních cestách - v obcích po chodnících a místních komunikacích. A je opravdu krátká (cca 5 km).

Jinak si trasu volí každý podle svého dle mapky. Záleží jen na Vaši chuti, kondici, putovním prostředku.
Pokud toho chcete stihnout co nejvíce, začněte na tom kontrolním stanovišti, kam to máte nejblíže. Pořadatelé Vám poradí, kudy se vydat dál.

